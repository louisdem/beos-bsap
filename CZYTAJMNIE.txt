
BSAP 0.7
(c) 2005 Maciej Witkowiak <ytm@elysium.pl>
http://members.elysium.pl/ytm/html/beos.html
http://ytm.bossstation.dnsalias.org/html/beos.html

BSAP to program słownika angielsko-polskiego i polsko-angielskiego korzystający z baz
danych słówek z programu sap. BSAP powstał z wykorzystaniem idei zawartych w sap
dlatego został wydany na licencji GNU/GPL.

Wymagania
Program wymaga skonfigurowania BeOSa do obsługi polskiego układu klawiatury
oraz instalacji czcionek z polskimi znakami.
Program wymaga zainstalowanej biblioteki SpLocale.
Pomoc: http://bebits.com/app/1869

Konfiguracja
Przy pierwszym uruchomieniu program poprosi o wskazanie katalogu, w którym
znajdują się pliki słownika - dvp_1.dic oraz dvp_2.dic.
Zwracam uwagę - chodzi o wskazanie katalogu, a nie któregoś z plików wewnątrz niego.
Program zapisuje swój plik konfiguracyjny w /home/config/settings/bsap. Jest to
plik tekstowy, który można edytować lub, w razie problemów, po prostu usunąć.

Obsługa
Banalna :). Jest jednak kilka spraw, o których należy wspomnieć:
Program ma dwa tryby wyszukiwania - zwykły oraz rozmyty.
W trybie zwykłym za wynik wyszukiwania podawany jest wyraz, który ma najwięcej
jednakowych znaków (licząc od lewej) z podanym hasłem.
Wyszukiwanie rozmyte polega na znajdowaniu wyrazów podobnych do wpisanego.
Używa w tym celu algorytmu znajdowania odległości redakcyjnej. Z powodów
wydajnościowych przy wyszukiwaniu rozmytym wielkość liter ma znaczenie.
Stopień rozmycia można regulować za pomocą menu.

Schowek
Jeśli jest włączona opcja "Śledzenie schowka", to każde przekopiowanie tekstu do
schowka spowoduje wyszukanie go w słowniku. Jeżeli dodatkowo będzie włączona
opcja "Wyskakujące okno", to okno słownika przesunie się wówczas nad wszystkie
pozostałe.

Skróty
Jest tylko jeden niewidoczny skrót klawiaturowy, który należy opisać: ESC
wyczyści linię edycji i przeniesie tam focus. Program można w miarę wygodnie (mam
nadzieję) obsługiwać wyłącznie korzystając z klawiatury.

Znane błędy
Prawdopodobnie mój domyślny układ kolorów nadaje się tylko do zmiany, nazwy opcji
również pozostawiają trochę do życzenia :).

Na koniec
Jeśli interesujesz się pisaniem programów pod BeOSa, zajrzyj na koniec pliku INSTALACJA.txt.
Znajdziesz tam kilka informacji o kodzie, który może być przydatny w twoich programach.
